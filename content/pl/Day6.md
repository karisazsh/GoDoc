# Umieszczanie kodu Twojej aplikacji w serwisie GitHub

## GitHub

Git jest narzędziem do śledzenia wszystkich zmian, jakich dokonujesz w kodzie (tak zwany system kontroli wersji). GitHub z kolei, jest internetowym serwisem, który umożliwia przechowywanie repozytoriów kodu stworzonych przy użyciu Gita. Sprawia on, że kod Twojej aplikacji jest publicznie dostępny w sieci, co umożliwia innym współpracować z Tobą, np. dodawać nowe funkcjonalności lub usuwać błędy.

Ponadto umieszczenie Twojej aplikacji w repozytorium na portalu GitHub umożliwi jej wdrożenie w chmurze (będzie to Twoje kolejne wyzwanie).

## Zarejestruj się w serwisie GitHub

Najpierw załóż własne konto na stronie [GitHub](https://github.com/).

## Stwórz nowe repozytorium

Aby utworzyć repozytorium wykonaj następujące kroki:
- Kliknij ikonkę **"+"** w górnym prawym rogu. Powinno się pojawić rozwijane menu, wybierz z niego pozycję **"New repository"** (Ilustracja 1).

- To powinno otworzyć nową stronę o nazwie **"Create a new repository"**. W pole oznaczone **"Repository name"** wpisz nazwę swojego repozytorium, np. `helloworld` (Ilustracja 2).

- W polu o nazwie **"Initialize this repository with:"** zaznacz **"Add a README file"**.

- Na koniec kliknij przycisk **"Create repository"** (Ilustracja 3).

Twoje nowe repozytorium powinno być dostępne pod adresem `https://github.com/dataprofessor/helloworld` gdzie `dataprofessor` jest Twoją nazwą użytkownika a `helloworld` jest nazwą repozytorium.

Poniżej znajdziesz screenshot z nowo utworzonego repozytorium (Ilustracja 4):

## Prześlij pliki do repozytorium w portalu GitHub

Nieco ponad listą plików o obok zielonego przycisku **Code**, kliknij opcję **Add file** > **Upload files** (Ilustracja 5).

To przeniesie Cię na nową stronę, której centralna część posiada napisy ***Drag files here to add them to your repository*** i **choose your files**. Możesz przeciągnąć i upuścić pliki na ten obszar lub wybrać pozycję **choose your files** i wskazać pliki ze swojego komputera.

Kliknij pozycję **Commit changes**, aby przejść dalej (Ilustracja 6).
